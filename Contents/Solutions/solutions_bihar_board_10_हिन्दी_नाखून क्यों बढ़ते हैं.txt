<h2>बोध और अभ्यास</h2>
<h3>पाठ के साथ</h3>
<b>1. नाखून क्यों बढ़ते हैं? यह प्रश्न लेखक के आगे कैसे उपस्थित हुआ?</b>
<b>उत्तर:</b>
"नाखून क्यों बढ़ते हैं?" यह प्रश्न लेखक के सामने तब आया जब उनकी छोटी बेटी ने उनसे पूछा, "पिताजी, नाखून क्यों बढ़ते हैं?"

<b>2. बढ़ते नाखूनों द्वारा प्रकृति मनुष्य को क्या याद दिलाती है?</b>
<b>उत्तर:</b>
बढ़ते नाखून मानव की पशुता और उसके भीतर की अनायास सहजात वृत्तियों को याद दिलाते हैं, जो उसे अपने 'स्व' के बंधन में बांधने की जरूरत बताते हैं।

<b>3. लेखक द्वारा नाखूनों को अस्त्र के रूप देखना कहाँ तक संगत है?</b>
<b>उत्तर:</b>
नाखूनों को अस्त्र के रूप में देखना काफी हद तक तर्कसंगत है क्योंकि वे हिंसा और संघर्ष की प्रतीक हैं। लेखक इसे मानव की विकास यात्रा से जोड़ते हैं, जहाँ मनुष्य नाखूनों का उपयोग अस्त्रों की तरह करते थे परंतु मनुष्य ने समय के साथ भयानक हतीयरों का निर्माण कर लिया जो की नाखून के बदले इस्तेमाल किये जाते हैं।

<b>4. मनुष्य बार-बार नाखूनों को क्यों काटता है?</b>
<b>उत्तर:</b>
मनुष्य नाखूनों को काटता है ताकि वह अपनी मनुष्यता को बनाए रख सके और अपनी पशु वृत्तियों से दूर रह सके। यह उसके संयम और आत्म-नियंत्रण का प्रतीक है।

<b>5. सुकुमार विनोदों के लिए नाखून को उपयोग में लाना मनुष्य ने कैसे शुरू किया? लेखक ने इस संबंध में क्या बताया है?</b>
<b>उत्तर:</b>
मनुष्य ने सुकुमार विनोदों के लिए नाखूनों का उपयोग कई हजार साल पहले शुरू किया। प्राचीन भारत में लोग नाखूनों को सजाने की कला में रुचि रखते थे, उन्हें विशेष आकृतियों में काटा जाता था और मोम और आलता से चमकाया जाता था, जिससे नाखून सौंदर्य का प्रतीक बन गए।

<b>6. नख बढ़ाना और उन्हें काटना कैसे मनुष्य की सहजात वृत्तियाँ हैं? इनका क्या अभिप्राय है ?</b>
<b>उत्तर:</b>
नाखून बढ़ाना और उन्हें काटना मानव की सहजात वृत्तियाँ हैं क्योंकि मनुष्य को ये वृत्तियाँ जन्म से मिली होती है। नख बढ़ना पशुत्व का प्रतीक है, जबकि काटना मनुष्यता और संयम का प्रतिनिधित्व करता है।

<b>7. लेखक क्यों पूछता है कि मनुष्य किस ओर बढ़ रहा है, पशुता की ओर या मनुष्यता की ओर ? स्पष्ट करें।</b>
<b>उत्तर:</b>
यह सवाल लेखक आज की दुनिया में हथियारों के बढ़ते उपयोग को देखकर पूछता हैं। उनका मानना है कि आधुनिक मानव में बंदूक, पिस्तौल, और बम जैसे विनाशकारी अस्त्रों का संग्रह बढ़ रहा है। यह स्थिति दर्शाती है कि मनुष्य पशुता की ओर बढ़ रहा है। लेखक कहते हैं कि केवल वही लोग जो पशु प्रवृत्तियों से भरे हैं, इस तरह के खतरनाक हथियारों की होड़ में शामिल होते हैं। इस परिदृश्य में, मानवता के मूल्यों का क्षय होता दिखता है।

<b>8. देश की आजादी के लिए प्रयुक्त किन शब्दों की अर्थ मीमांसा लेखक करता है और लेखक के निष्कर्ष क्या है ?</b>
<b>उत्तर:</b>
लेखक 'इंडिपेंडेंस' और  'स्वाधीनता' शब्दों की अर्थ मीमांसा करते हैं। वे बताते हैं कि 'इंडिपेंडेंस' का अर्थ अनधीनता है, जबकि 'स्वाधीनता' का अर्थ अपने ही अधीन रहना है।
लेखक के निष्कर्ष हैं कि भारत की आज़ादी के नामों में 'स्व' का बंधन है, जो दर्शाता है कि आज़ादी केवल बाहरी अधीनता से मुक्ति नहीं, बल्कि आत्म-निर्भरता और स्व-शासन भी है।

<b>9. लेखक ने किस प्रसंग में कहा है कि बंदरिया मनुष्य का आदर्श नहीं बन सकती ? लेखक का अभिप्राय स्पष्ट करें।</b>
<b>उत्तर:</b>
लेखक ने यह बात पुराने विचारों और परंपराओं से चिपके रहने के संदर्भ में कही है। वे कहते हैं कि जैसे मरी हुई संतान को गोद में दबाए रखने वाली बंदरिया मनुष्य का आदर्श नहीं हो सकती, वैसे ही हमें पुरानी चीज़ों से अंधा मोह नहीं रखना चाहिए।

<b>10. 'स्वाधीनता' शब्द की सार्थकता लेखक क्या बताता है ?</b>
<b>उत्तर:</b>
लेखक के अनुसार 'स्वाधीनता' शब्द की सार्थकता यह है कि इसका अर्थ केवल बाहरी अधीनता से मुक्त होना नहीं है, बल्कि आत्म-निर्भरता और स्व-शासन में रहना है। यह शब्द अपने आप में गहरे अर्थ को समेटे हुए है, जो भारतीय परंपरा और विचारों को दर्शाता है, जहां स्वतंत्रता का मतलब अपने नियंत्रण में रहकर खुद को संचालित करना है।

<b>11.	निबंध में लेखक ने किस बूढ़े का जिक्र किया है? लेखक की दृष्टि में बूढ़े के कथनों की सार्थकता क्या है ?</b>
<b>उत्तर:</b>
निबंध में लेखक ने महात्मा गांधी का जिक्र "बूढ़ा" कहकर किया है। गांधीजी ने कहा कि सच्चा सुख बाहरी उपकरणों या धन से नहीं, बल्कि भीतर की ओर देख कर, अहिंसा, सत्य, और प्रेम से मिलेगा। लेखक के अनुसार, गांधीजी ने मनुष्य की असली प्रवृत्ति को गहराई से समझा था। भले ही उन्हें समाज ने न समझा और उनकी हत्या हो गई, लेकिन उनके विचार आज भी प्रासंगिक हैं।

<b>12. मनुष्य की पूँछ की तरह उसके नाखून भी एक दिन झड़ जाएँगे। प्राणिशास्त्रियों के इस अनुमान से लेखक के मन में कैसी आशा जगती है ?</b>
<b>उत्तर:</b>
लेखक को आशा है कि एक दिन जब मानवता अपनी पशुत्व की पहचान को समाप्त कर देगी, तब उसके नाखून भी झड़ जाएंगे, और वह सच्चे मनुष्यत्व की ओर बढ़ेगा

<b>13. 'सफलता' और 'चरितार्थता' शब्दों में लेखक अर्थ की भिन्नता किस प्रकार प्रतिपादित करता है ?</b>
<b>उत्तर:</b>
लेखक 'सफलता' को बाहरी साधनों और भौतिक चीजों के संग्रह से जोड़ता है, जबकि 'चरितार्थता' को प्रेम, मित्रता और त्याग से संबंधित करता है। वह यह बताता है कि सच्ची सफलता चरितार्थता में निहित है।

<b>14. व्याख्या करें -</b>

<b>(क) काट दीजिए, वे चुपचाप दंड स्वीकार कर लेंगे; पर निर्लज्ज अपराधी की भाँति फिर छूटते ही सेंध पर हाजिर ।</b>
<b>व्याख्या:</b>
यहाँ लेखक पशुता के साथ मनुष्यता के संघर्ष को दर्शाता है कि कैसे पशुता नाखूनों के रूप में हम पर हावी होना चाहती है, परंतु हम बार-बार उसे काटकर अपनी मनुष्यता का परिचय देते हैं।

<b>(ख) मैं मनुष्य के नाखून की ओर देखता हूँ तो कभी-कभी निराश हो जाता हूँ।</b>
<b>व्याख्या:</b>
यहाँ लेखक यह संकेत करता है कि नाखूनों का बढ़ना उसमें निहित पशुता के तत्व और मानवता के साथ संघर्ष को दर्शाता है, जिससे वह निराश होता है।

<b>(ग) कमबख्त नाखून बढ़ते हैं तो बढ़ें, मनुष्य उन्हें बढ़ने नहीं देगा ।</b>
<b>व्याख्या:</b>
यह वाक्य बताता है कि भले ही हमारे भीतर की पशुता हावी होना चाहे, परंतु हमारी मनुष्यता उसे हमेशा मात देगी।

<b>15. लेखक की दृष्टि में हमारी संस्कृति की बड़ी भारी विशेषता क्या है? स्पष्ट कीजिए।</b>
<b>उत्तर:</b>
लेखक की दृष्टि में हमारी संस्कृति की बड़ी भारी विशेषता है "अपने-आप पर अपने-आप के द्वारा लगाया हुआ बंधन।" इसका अर्थ है कि हम अपनी स्वतंत्रता को भी एक अनुशासन में रखते हैं और स्वाधीनता का अर्थ केवल अनधीनता नहीं है, बल्कि अपने नियंत्रण में रहना है। हमारी संस्कृति में 'स्व' का बंधन हमें संयमित और अनुशासित बनाता है, जो हमारी परंपरा का हिस्सा है।

<b>16. 'नाखून क्यों बढ़ते हैं' का सारांश प्रस्तुत करें ।</b>
<b>उत्तर:</b>
इस लेख का सार यह है कि मनुष्य के नाखूनों का बढ़ना उसकी पशुता का अवशेष है, जो उसे उसकी प्राचीन स्थिति की याद दिलाता है। लेखक नाखूनों को प्रतीक मानते हुए यह बताते हैं कि जैसे-जैसे मनुष्य ने हथियार और तकनीक विकसित की, उसने अपनी पशुता पर काबू पाया। साथ ही, लेखक स्वतंत्रता के बारे में भी चर्चा करते हैं और बताते हैं कि भारतीय संस्कृति में 'स्व' यानी आत्म-नियंत्रण का महत्व है। वे यह उम्मीद जताते हैं कि भविष्य में मनुष्य की पशुता समाप्त हो जाएगी और वह हिंसा से दूर होगा।

<h3>पाठ के आस-पास</h3>

<b>1. अपने शिक्षक से देवराज इंद्र और दधीचि मुनि की कथा मालूम करें।</b>
<b>उत्तर:</b>
दधीचि मुनि की कथा त्याग और बलिदान का प्रतीक है। जब असुरों ने देवताओं को पराजित कर दिया, तो इंद्र और अन्य देवता उनसे मदद मांगने गए। उन्हें बताया गया कि केवल दधीचि मुनि की अस्थियों से बना वज्र ही असुरों को हरा सकता है।
दधीचि मुनि ने देवताओं की भलाई के लिए अपने प्राण त्याग दिए, और उनकी अस्थियों से बना वज्र इंद्र ने वृत्रासुर का वध कर देवताओं की विजय सुनिश्चित की।

<b>2. लेखक ने कालिदास के जिस कथन का हवाला दिया है उसका मूल रूप संस्कृत के शिक्षक से मालूम कर याद कर लें तथा उसके अर्थ को ध्यान में रखते हुए एक स्वतंत्र टिप्पणी लिखकर कक्षा में उसका पाठ करें ।</b>
<b>उत्तर:</b>
आप इस विषय पर अपने शिक्षक से जानकारी प्राप्त करें और उसकी व्याख्या तैयार करें।

<b>3. समय-समय पर भारत में बाहर से आनेवाली जातियों के नाम और समय अपने इतिहास के शिक्षक से मालूम करें ।</b>
<b>उत्तर:</b>
भारत में समय-समय पर बाहर से आने वाली प्रमुख जातियाँ और उनके आगमन के समय इस प्रकार हैं:
<b>(i) आर्य (1500-1200 ईसा पूर्व)</b> - यह प्राचीन समय में भारत आए और वैदिक सभ्यता की नींव रखी।
<b>(ii) हूण (5वीं - 6वीं शताब्दी)</b> - मध्य एशिया से आए, जिन्होंने उत्तर भारत पर आक्रमण किया।
<b>(iii) तुर्क (11वीं - 12वीं शताब्दी)</b> - महमूद गजनवी और मुहम्मद गोरी के समय में भारत आए।
<b>(iv) मुगल (1526 ईस्वी)</b> - बाबर के नेतृत्व में मुगलों ने भारत में कदम रखा और लंबे समय तक शासन किया।
<b>(v) यूरोपीय (15वीं - 18वीं शताब्दी)</b> - पुर्तगाली, फ्रांसीसी, डच, और अंत में अंग्रेजों ने व्यापार और फिर शासन के लिए भारत में प्रवेश किया।

<i>Note - बेहतर यह होगा कि छात्र 'पाठ के आसपास' का कार्य स्वयं, शिक्षक की सहायता से, या विभिन्न स्रोतों से जानकारी इकट्ठा करके करें।</i>

<h3>भाषा की बात</h3>

<b>1. निम्नलिखित शब्दों के वचन बदलें - </b>
अल्पज्ञ, प्रतिद्वंद्वियों, हड्‌डी, मुनि, अवशेष, वृत्तियों, उत्तराधिकार, बंदरिया
<b>उत्तर:</b>
<b>अल्पज्ञ</b> - अल्पज्ञों
<b>प्रतिद्वंद्वियों</b> - प्रतिद्वंद्वी
<b>हड्‌डी</b> - हड्डियाँ
<b>मुनि</b> - मुनियों 
<b>अवशेष</b> - अवशेषों
<b>वृत्तियों</b> - वृत्ति
<b>उत्तराधिकार</b> - उतराधिकारियों
<b>बंदरिया</b> - बंदरियाँ

<b>2. वाक्य-प्रयोग द्वारा निम्नलिखित शब्दों के लिंग-निर्णय करें</b>
बंदूक, घाट, सतह, अनुसंधित्सा, भंडार, खोज, अंग, वस्तु
<b>उत्तर:</b>
<b>बंदूक</b> (स्त्रीलिंग)
<b>वाक्य:</b> उसकी बंदूक बहुत अच्छी है।

<b>घाट</b> (पुल्लिंग)
<b>वाक्य:</b> यह घाट नदी के किनारे है।

<b>सतह</b> (स्त्रीलिंग)
<b>वाक्य:</b> इस सतह पर लिखना आसान है।

<b>अनुसंधित्सा</b> (स्त्रीलिंग)
<b>वाक्य:</b> अनुसंधित्सा से नए ज्ञान की प्राप्ति होती है।

<b>भंडार</b> (पुल्लिंग)
<b>वाक्य:</b> उसका भंडार भर गया है।

<b>खोज</b> (स्त्रीलिंग)
<b>वाक्य:</b> इस खोज ने वैज्ञानिकों को नया रास्ता दिखाया।

<b>अंग</b> (पुल्लिंग)
<b>वाक्य:</b> हर अंग का अपना महत्व है।

<b>वस्तु</b> (स्त्रीलिंग)
<b>वाक्य:</b> यह वस्तु बहुत मूल्यवान है।

<b>3. निम्नलिखित वाक्यों में क्रिया की काल रचना स्पष्ट करें -</b>

<b>(क)	उन दिनों उसे जूझना पड़ता था।</b>
- भूतकाल

<b>(ख)	मनुष्य और आगे बढ़ा।</b>
- भूतकाल

<b>(ग)	यह सबको मालूम है।</b>
- वर्तमान काल

<b>(घ)	वह तो बढ़ती ही जा रही है।</b>
- वर्तमान काल

<b>(ङ)	मनुष्य उन्हें बढ़ने नहीं देगा।</b>
-  भविष्यत् काल

<b>4. 'अस्त्र-शस्त्रों का बढ़ने देना मनुष्य की अपनी इच्छा की निशानी है और उनकी बाढ़ को रोकना मनुष्यत्व का तकाजा है।' - इस बावय में आए विभक्ति चिह्नों के प्रकार बताएँ।</b>
<b>उत्तर:</b>
<b>शस्त्रों का</b> – षष्ठी विभक्ति (संबंध कारक)
<b>मनुष्य की</b> – षष्ठी विभक्ति (संबंध कारक)
<b>इच्छा की</b> – षष्ठी विभक्ति (संबंध कारक)
<b>उनकी</b> – षष्ठी विभक्ति (संबंध कारक)
<b>बाढ़ को</b> – द्वितीया विभक्ति (कर्म कारक)
<b>मनुष्यत्व का</b> – षष्ठी विभक्ति (संबंध कारक)

<b>5. स्वतंत्रता, स्वराज्य जैसे शब्दों की तरह 'स्व' लगाकर पाँच शब्द बनाइए।</b>
<b>उत्तर:</b>
स्वाभिमान
स्वार्थ
स्वागत
स्वदेश
स्वतंत्र

<b>6. निम्नलिखित के विलोम शब्द लिखें -</b>
पशुता, घृणा, अभ्यास, मारणास्त्र, ग्रहण, मूढ़, अनुवर्तिता, सत्याचरण
<b>उत्तर:</b>
<b>पशुता</b> - मनुष्यता
<b>घृणा</b> - प्रेम
<b>अभ्यास</b> - अनभ्यास
<b>मारणास्त्र</b> - तारणस्त्र
<b>ग्रहण</b> - त्याग
<b>मूढ़</b> - बुद्धिमान
<b>अनुवर्तिता</b> - परवर्तिता
<b>सत्याचरण</b> - असत्याचरण


